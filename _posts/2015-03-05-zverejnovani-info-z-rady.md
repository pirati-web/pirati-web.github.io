---
layout: blog
category: CLANKY
splash: "/static/media/rada.png"
title: Zveřejňování jmenovitého hlasování rady
description: V Táboře mají transparentní jmenovitá hlasování rady. Zamená to konec politickým dealům? Ne nutně.
tags: transparence
autor: vencax
---


16.2.2015 rada města schválila průlomové rozhodnutí o zveřeňování jmenovitého hlasování na svých jednáních.

> ## Rada města Tábora
> ### 1. b e r e n a v ě d o m í
>
> informaci o pozitivních praxích při zveřejňování materiálů z jednání rady města z jiných měst
> ### 2. r o z h o d l a
>
> o zveřejňování materiálů ze schůzí rady města a o zveřejňování jmenovitého hlasování
> ### 3. u k l á d á
> tajemníkovi městského úřadu ing. Lubomíru Šrámkovi:
> - zajistit zjištění jmenovitého hlasování na schůzi rady města dle návrhu a zveřejňování jmenovitého hlasování o jednotlivých bodech jednání rady města podle předložené varianty č. 1,
> - předložit návrh na změnu jednacího řádu rady města a vydat vnitřní předpis pro zpracování a přípravu materiálů do rady města, kde bude stanovena povinnost zveřejňování důvodových zpráv předkládaných materiálů na webu města do 7 dnů od schůze rady města po dobu jednoho roku, odpovědnost vedoucích pracovníků za anonymizaci dokumentů podle příslušných zákonů,
> - zajistit neprodleně realizaci přijatého rozhodnutí ve stanoveném rozsahu v závislosti na technických možnostech s tím spojených
>
> všem předsedům komisí rady města předkládat neprodleně po jednání příslušné komise zápis jako informační materiál pro radu města a následně tento umístit na webovou stránku města
> ### 4. d o p o r u č u j e
> zastupitelstvu města přijmout usnesení, které ukládá předsedům finačního a kontrolního výboru neprodleně předkládat zápisy z jednání a následně je umisťovat na webové stránky města v působnosti valné hromady společností Tělovýchovná zařízení města Tábora s. r. o, Správy lesů města Tábora s. r. o, BYTES Tábor, s.r.o. a Technických služeb Tábor s. r. o.
> ### 5. u k l á d á
> jednatelům společností s.r.o. předkládat zápisy z jednání dozorčích rad jako informační materiál na schůze rady města

Je to malý krok pro úředníky, ale velký krok pro občany.
Díky, pánové a dámy radní!

Co to ale znamená v praxi?
Mj. nutnost pro každého hlasujícího být připraven svoje hlasování obhájit.
Nojo, řeknete si jistě, to je přeci samozřejmá věc.
Ale co pak tzv. politické dealy, tj. dohody ve stylu *"ty odhlasuješ A a já ti za to odhlasuju B"*?
To jsou ta hlasování, které jsou proti přesvědčení obou aktérů, ale která ve finále mají být oboum prospěšná.
To může být ve finále v pořádku, když to bude celé na férovku transparentní.
Volič si sám rozhodne, zda to propěšné bylo či nikoli.
Důležité je, že transparence IMHO zabrání dealům typu *"ty odhlasuješ A a já ti za to dám B"*, kde B je třeba trafika, úplatek, atd.

Využívejme této revoluční změny a kontrolujme své politiky!
Ať víme, zda si náš hlas opravdu zasloužili
  a jsme schopni jim spočítat jejich "politickou zodpovědnost" na konci jejich období.
